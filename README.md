"mimosasa" is een app waarin u in verschillende bankrekeningen uw uitgaven en spaarpotten kunt beheren. Het is geschreven in Python door Maestraccio en is gratis te downloaden en gebruiken. "mimosasa" staat voor "Money In, Money Out: Spendings And Savings Aid" en is de opvolger van "mimo". U kunt bij veel functies het betreffende helpartikel aanroepen met "H". Kies "<" om terug te keren naar het hoofdmenu of "Q" om het programma helemaal te verlaten. Voor iedere rekening wordt in de "appmap" een "rekeningmap" aangemaakt waarin de verschillende categoriebestanden worden geplaatst. Mocht "mimosasa" niet direct opstarten, kopieer dan het bestand "header" uit de "appmap" naar de "rekeningmap"; daarmee worden de rekeninginstellingen gereset. De app "mimosasa" gebruikt "ID's" om individuele transacties te identificeren. Deze transacties kunnen vervolgens worden weergegeven, gewijzigd, verwijderd, enzovoorts. U kunt deze "ID's" in CSV-formaat (komma- of spatiegescheiden, bijvoorbeeld "A0,B1") opgeven wanneer daarom gevraagd wordt.
